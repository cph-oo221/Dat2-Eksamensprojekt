# 1. Overblik over forløbet

Andet semester afsluttes med et semesterprojekt, hvor I skal aflevere et produkt og en rapport. Produktet er en hjemmeside, hvor I skal løse en opgave for firmaet Johannes Fog. Nærmere betegnet skal I bygge et website, hvor man bl.a. kan bestille en skræddersyet carport og modtage en stykliste og en 3D printet miniature-model af det man har bestilt.

Formålet med semesterprojektet er, at I skal anvende en lang række af de faglige metoder og teknikker I har lært om systemudvikling på studiet indtil nu. Dvs, analyse af problemstillingen, design af jeres løsning, anvendelse af en projektstyringsmetode og programmering i Java. Rapporten skal dokumentere jeres arbejde.

## Vigtige datoer

* **Projektstart:** Mandag den 1. maj kl. 09:00
* **Aflevering:** Skal lige tjekkes med eksamenskontoret. Men sidst i maj via WISEflow
* **Eksamen:** 6-7 juni

## Ugeplaner
Der er ikke daglig undervisning i projektperioden. Til gengæld bliver der et ugenligt vejledningsmøde for hver gruppe. En plan udleveres når grupperne er dannet.

Derudover vil der være undervisere til stede på skolen næsten hver dag, hvor grupperne kan få hjælp og sparring. Det skrives ind i TimeEdit. Vi har generelt booket lokale 103 til gruppearbejde. Dertil holder vi øje med Discord.